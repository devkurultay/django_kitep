---
description: >-
  Бул бөлүмдө Django менен иштегенде керектелүүчү иш-аракеттер менен
  тааныштырабыз. Тагыраак айтканда, Django орнотуу, керектүү пакеттерди орнотуу
  кандайча болоорун айтып беребиз.
---

# Жалпы түшүнүк

## Долбоордун папкасы

Биз (авторлор) бардык долбоорлорубузду атайын даярдалган `projects` аттуу папкада сактайбыз. Мисалы, долбоордун аты `django_kitep` болсо, анда&#x20;

`cd ~/projects`

`mkdir django_kitep`

сыяктуу долбоордун ордун түптөп алабыз.

## Жангону орнотуу варианттары

Жанго өзү орнотуу жана тууралоо жагынан ийкемдүү келет жана ал:

* Түрлүү операциондук системаларда орнотулушу мүмкүн.
* Булак кодунан, Python Package Index'тен (PyPi) жана көп учурда компьютердин өзүнүн пакет менежери аркылуу орнотулушу мүмкүн.
* Бир нече дайындар базалары (database) менен иштей алат, ошол эле маалда алар өзгөчө орнотуу процесстерин талап кылышы мүмкүн.
* Системада орнотулган Python менен же өзүнчө турган виртуалдык чөйрөдө (virtual environment) жайгашкан Python менен иштеши мүмкүн.

Жогоруда айтылган орнотуу жана тууралоо варианттар боюнча айта турган болсок, анда ар бирөө өзгөчө конфигурацияны талап кылышы мүмкүн. Бирок бул китепте биз эки вариантты — виртуалдык чөйрөгө орнотуу жана Docker ичинде орнотуу боюнча маалымат берүүнү туура көрдүк. Анткени ушул эки ыкма индустрияда кеңири колдонулат.

## Туюнтулган нерселер (assumptions)

### Операциондук система боюнча

Бул китептин учурдагы версиясы Linux жана MacOS колдонуучуларына туураланып жасалган. Авторлордо Windows чөйрөсү кол алдында жок болгондуктан ушундай чектөө ыңгайсыздык пайда болгон.

### Python боюнча

Бул китепте Python тилинин 3.8-версиясы колдонулат.
