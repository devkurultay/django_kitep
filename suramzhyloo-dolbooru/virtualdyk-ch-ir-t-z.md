# Виртуалдык чөйрө түзүү

Долбоорду баштаардын алдында виртуалдык чөйрө (virtual environment) түзүп алганыбыз оң. Анткени долбоорго керектүү пакеттерди глобалдык түрдө орнотуп салсак, кийинки долбоорго башка версиясы керек болуп, чатак жаралат.

Виртуалдык чөйрө түзүш үчүн `python3 -m venv env` деген команданы терминалдан терсек болот. Мында `python3 -m venv` дегенде Python 3 менен келген `venv` аттуу модулду чакырдык. Ал эми `env` –– бул виртуалдык чөйрөнүн аталышы.​
